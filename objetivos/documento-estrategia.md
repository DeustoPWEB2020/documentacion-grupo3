# Documento de estrategia

<!-- Basado en Hoekman (2015), "Defining the UX Strategy: Why, How, and Whatâ€™s Next" -->

## HEDABIDEAREN OINARRIAK

_Eta orain zer?_ Euskal Autonomia Erkidegoan martxan dagoen bizikidetza eta bakearen aldeko prozesuari buruzko informazioa eskaintzen duen hedabidea da. Ikuspuntu guztiak zabaldu nahi ditu, herritarrek ahalik eta informazio gehien jaso dezaten. 

### Arazoa
Euskal Autonomia Erkidegoan ez dago bizikidetzari eta bakeari zuzenduriko webgune espezifikorik. Komunikabideetako politika sailetan soilik lantzen da gaia, eta ez da nahikoa sakontzen. Hala ere, herritarrek bizikidetzaren alorrean ematen diren pausoei buruzko informazioaren nahia eta beharra dutela uste dugu, horregatik, gaia lantzeko webgune independente bat sortzea beharrezkoa deritzogu. 

### Konponbideak
* Gatazkaren ondorio, auzi eta albokalte guztiak landuko ditugu ikuspuntu ezberdinetatik.

Beharrezkoa da herritarrek gertatutakoari buruz eta orain gertatzen denari buruz jasotzen duten informazioa ikuspuntu ezberdinetatik lantzea. Soilik horrela izango dute kritikoki iritziren bat sortzeko aukera. 

* Erreportaje idatziak egingo ditugu baita ikus-entzunezkoak ere. Haien artean osagarriak izango dira.Podcastak sortuko ditugu plataforma eta gazteen ohituretara egokitzeko.

Gertakariak euskarri ezberdinen bidez landuko ditugu; izan ere, publiko hain zabala izanda, nahiak edo beharrak ezberdinak izan daitezke. Horrela, publikoaren zati handiago baten nahiak asetuko ditugu.


### Erabiltzaileak

Euskal Autonomia Erkidegoko herritar guztiek osatuko dute webgunearen xede publikoa. Gatazka ikuspuntu ezberdinetatik bizi izan duten pertsonak izango dira, denek baitute prozesuaren informazioaren beharra. 


### Erabiltzailearen onurak

Erabiltzaileak orain arte beste komunikabideetan jasotzen duena baino informazio sakonagoa jasoko du, beraz, informazio behar hori asetuko da. Informazio behar hori eduki anitzen bidez izango du eskuragarri.

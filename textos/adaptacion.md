
# Zailtasunak hondartzan
## Egun sargoriak izan dira Donostian azken aldian, eta jende askok hartu du hondartzarako bidea. Erabiltzaileek aipatu dutenez, neurriak errespetatzen saiatzen dira, baina zailtasun ugari edukitzen dituzte.

### Andoni Rekondo - Donostia
<image src=C:\Users\Amaia\Desktop\UNI\Web\GITHUB\documentacion-grupo3\textos\Zailtasunak Hondartzan.png>
Sargori dago Donostian, eta halako egunetan bainu bat izaten da beroaren aurkako erremediorik onena. Lapurdin eta Bizkaian hondartza batzuk itxi behar izan dituzte, baina ez da Donostiako kasua, eta jendea eguna aprobetxatzeko asmotan dago. Abuztuko ohiko egun bat dirudi, baina maskaren eta udaltzain askoren presentziak hankaz gora jartzen dute hiriko ohikotasuna. Modu ezberdinean gozatzen dute hondartzaz bertaratzen direnek. Batzuk oinez dabiltza itsasertzetik, eguzkia hartzen besteak, eta kirola egitera animatu direnak ere badaude. Beste batzuk ez dira hondartzarekin konformatzen, eta Santa Klara uhartea da horientzat topagunea. Jende ugari dago itsasontzia hartzeko zain. Guztiek maskara jantzita dute, baina zailtasunak dituzte segurtasun neurriak errespetatzeko.

Ander Zabalza, Urko Elezgarai eta Maika Alonso sarritan joaten dira hondartzara. Zabalzaren ustetan, oso «lan zaila» da egoera «hain berezia» ondo kudeatzea eta segurtasun neurri guztiak errespetatzea: «Iruditzen zait ezinezkoa dela hondartzetan uneoro segurtasun distantziak mantentzea». Elezgaraik ere zailtasun berak ikusten ditu: «Etzanda zaudenean ez dago arazorik, baina oinez ibiltzean zailagoa da distantziak errespetatzea. Are gutxiago, marea igotzen denean». Alonsok gehitu du hondartzaren arabera egoera aldatzen dela: «Kontxan distantziak ongi mantentzen dira. Ondarretan, aldiz, ez da hori errespetatzen».

Aldaketa handiena maskaren erabileran nabaritu dute: «Pixkanaka jendeak garrantzia eman dio maskarari, eta paseatzen ari diren guztiek daramate soinean», azaldu du Zabalzak. Alonsok ere berdina ikusten du, eta oinez ibiltzen ari diren «guztiek» maskara erabiltzen dutela baieztatu du. Elezgaraik ere nabaritu du aldaketa, baina oraindik lana dagoela iruditzen zaio: «Ondarretara joanez gero jende gehiago ikusten da maskara jantzita, baina Zurriolan jende gutxik janzten du».

Neurriak errespetatzeaz gain, beste arazo bat identifikatu dute Alonsok eta Elezgaraik: marea igotzen denean, Kontxa itxi egiten dute, eta bertatik botatzen dituztenak Ondarretara joaten dira. «Ondarretan pertsona kopurua zorrotzago neurtu behar da, Kontxa ixten dutenean jende guztia bertara joaten delako», adierazi du Alonsok. Horrez gain, Elezgaraik gehitu du arazoa tokiz aldatzeak ez duela ezer konpontzen: «Kontxatik botatzen duten jende gehiena Ondarretara joaten da, eta horrek ez du arazoa konpontzen, arazo hori beste toki batera bidaltzen du, besterik ez». Hori konpontzeko «inbertsio handiagoa» behar dela gehitu du.

#### Kontrolaren eragina
Zabalzak dioenez, «kontrola» izan da neurriak errespetatzeko arrazoia. Adierazi du azken asteetan udaltzainen presentzia «handitu» egin dela: «Kontrola handitzen ari da, eta hori berebizikoa da kutsapen arriskuak murrizteko». Elezgaraik beste ikuspuntu bat du, izan ere, dagoen kontrola ez zaio guztiz eraginkorra iruditzen: «Minimoa da. Batez ere, maskararen erabilera bermatzen saiatzen dira, eta ez da kontrol zorrotzegia». Alonso da kontrol falta nabarmentzen duen bakarra: «Hondartzan bertan ez da kontrolatzen ari den inor ikusten».




# Benetan al goaz aurrera?
Aurreko igandean izan zen Behobia - Donostia lasterketaren 54. edizioa. Azken honetan, 26.128 parte hartzaileetatik %24,19 emakumeak izan dira Behobia-San Sebastianen webgune ofizialaren arabera, %75,81 gizonezkoen aldean. 1919an lasterketa sortu zenetik, aldaketak nabariak izan dira. 

Fortuna Kirol Elkarteak, B/SS lasterketaren antolatzaileak, ez du lasterketaren lehen edizioetako daturik digitalizatuta. Digitalizatutako datuak 1979tik aurrerakoak dira. Urte horretan ez da agertzen emakumeen daturik. Emakumeak lehen aldiz 1981eko datuetan agertzen dira; hala ere, ez da datu esanguratsua, emakume gipuzkoarren kopurua soilik hartzen delako kontuan. 1981ean emakume gipuzkoar bakarrak hartu zuen parte lasterketan dortsalarekin, 1982an bik. Hazkunde adierazgarriak 2000. urtetik aurrera jaso dira: ehuneko txiki bat izatetik, 2013an %17,2 izatera heldu ziren. Azken sei urteetan, urtero ia bi puntuko igoera izan da.

<image src="C:\Users\Amaia\Desktop\UNI\Web\GITHUB\documentacion-grupo3\textos\behobia-ss.png">

#### 2025ERAKO ERRONKA
Haziera horrekin jarraitzea espero dute antolatzaileek. 2025erako erronka bat proposatu dute: 50/50. Alegia, urte horretan bete nahi duten helburua lasterkarien %50 emakumeak izatea da. Horretarako, Fortuna Kirol Elkarteak eta Donostiako Udalak esfortzu handia egin beharko dute bai azpiegiturak aldatzeko, bai gizartea eta kultura eraldatzeko. Oraindik ia %25eko igoera gertatu beharko litzake jomugara iristeko eta zaila dela onartzen dute. “%40 emakumek hartzen badute parte 2025ean, niretzat oso aurrerapauso handia izango da; beraz, kopuru horrekin ere pozik sentituko naiz eta helburua gure eskuekin ukitzea lortu dugula pentsatuko dut”, dio Alazne Mujika Alberdi korrikalariak. “Helburua ezin da estatikoa izan, %25 ia lortu dugu eta aurrera jarraitu behar dugu berdintasunaren bidean”.

#### Hamarkada bateko atzerapena
Emakume batek lehen aldiz maratoi bat era ofizialean korrika egitea 1967an lortu zen. Ez du esan nahi aurreko urteetan emakumerik ez zuenik parte hartu lasterketa horietan, baina izenik eman gabe, eta ondorioz, dortsalik gabe egin zuten. Kathrine Switzer izan zen dortsalarekin egin zuen lehena, Bostoneko Maratoian. 
Espainian egoera oso desberdina zen. Oraindik inork ez zuen uste emakumeek 42,2 kilometro korrika egin zitzaketenik. Hamar urte beranduago, 1977an, emakumeek maratoietan parte har zitzaketen, baldintza batekin: Espainiako biztanleak ez izatea. Arau zentzugabe hori ezartzeko argudio sendorik ez zegoenez, Lourdes Gabarain lasterkari tolosarrak emakumeon parte hartzeko eskubidea aldarrikatu zuen. Bordelera joan eta han urtero antolatzen den maratoian izena eman eta korrika egitea baino modu hoberik ez zuen aurkitu horretarako. 
Aldarrikapenak izan zuen ondoriorik; izan ere, 1978an, Katalunian egin zen maratoian, kanpotarrez gain, emakume espainiarrek ere egin zuten lasterka. 

Urte horretatik aurrera, emakumeek urtero hartu zuten parte lasterketa horietan, baina hazkundea motela izan zen hasieran, bat edo bi emakume gehiagok egin zuten korrika urte bakoitzean. Benetan nabaria egin zen emakumeen partaidetza 1990eko hamarkadatik aurrera. Oraindik ere, 2018an kirol gehienetan generoen arteko ezberdintasunak azpimarra daitezke, baina zorionez, egoera asko hobetu da.




# Geoparkea: la joya geológica vasca
## Los municipios de Zumaia, Deba y Mutriku conforman el Geoparque de la Costa Vasca, reconocimiento logrado hace 10 años. Ahora abren su campo de investigación a la cultura marítima y la Prehistoria

### Alazne Aldayturriaga

Este año 2020 debería estar lleno de celebraciones para el Geoparque de la Costa Vasca, la joya natural y geo lógica que se extiende por la costa guipuzcoana y alienta el desarrollo de la zona de la mano de la ciencia, la educación y el turismo. Sin embargo el coronavirus les ha truncado la fiesta. El 1 de octubre se cumplen diez años desde que los municipios de Zumaia, Deba y Mutriku entraran a formar parte de la RedEuropea y Global de Geoparques, un reconocimiento internacional que sitúa en el mapa este enclave.

Comenzaron su andadura con un proyecto con el que buscaban poner en valor el medio natural y geológico y la cultura del territorio, y diez años después, Leire Barriuso, gerente del Geoparque de la Costa Vasca, lo tiene claro: «el proyecto se ha consolidado y ha abierto su campo de trabajo a nuevos retos».

La candidatura para alcanzar la categoría de Geoparque vino con un plan de viabilidad. Contaban con «más de 100 años de investigación científica en torno al Flysch, en Mutriku había un pequeño museo de amonitas, que son unos fósiles gigantes, se empezaban a dar las primeras visitas guiadas geoturísticas... y al final, nos dimos cuenta de que las piezas iban encajando», cuenta Barriuso.

Entrar a la red de Geoparques no es insignificante, «supone tener un reconocimiento internacional». Y mucho más desde que en 2015 fueran declarados Geoparques mundiales por la Unesco.De esa manera, los paisajes y si-tios geológicos de relevancia universal fueron reconocidos oficialmente.

<image src="C:\Users\Amaia\Desktop\UNI\Web\GITHUB\documentacion-grupo3\textos\Geoparkea.png">

El Flysch «pone al Geoparque vasco en el mapa» mundial. «Es lo más especial. Las capas geológicas que se pueden observar a lo largo de los 13 kilómetros de costa eran antiguos fondos marinos que hoy en día se pueden ver de forma vertical, y esas capas son las hojas del libro de la historia de la Tierra», de su evolución, explica Barriuso. Y añade otro matiz que hace este Flysch único, a diferencia de otros que puedenvisitarse en un radio de pocos kilómetros, al que discurre entreZumaia y Deba no le falta ninguna hoja del libro. «En cada una de esas capas se puede leer una época pasada», y en conjunto, «el Flysch de Geoparkea muestra más de 60 millones de años» de la historia de la Tierra. «Entre los capítulos del libro, por ejemplo, se prueba la teoría del impacto,
que es cuando desaparecieron los dinosaurios», relata.

Sin embargo, el acantilado, lacosta, no es el único encanto del lugar. El interior de los tres municipios —Zumaia, Deba y Mutriku— es una zona kárstica «que también estuvo debajo del agua, formada por antiguos arrecifes
de coral». Con la erosión de la zona, se crearon «numerosas cuevas que cuentan con yacimientos arqueológicos».

### Divulgación
Asimismo, el Geoparque «tiene un poder divulgativo y educativo muy alto». Interesa a turistas que se acercan especialmente atraídos por lo que ven y por la historia que esconde el entorno, pero con unas explicaciones sencillas, también quien no se ha acercado nunca a la geología ni a las etapas de la Tierra sabe leer este libro. «Si explicas que todo esto antes eran fondos marinos y que cuando la Península Ibérica y Europa chocaron se levantaron los Pirineos y los fondos marinos se quedaron en vertical, cualquier persona acaba por entenderlo» y visualizarlo. Y ese es el objetivo que persiguen, «queremos que la gente que venga entienda qué es el Geoparque y por qué es importante».

### Nuevos horizontes
Desde que entró a la red internacional, Geoparkea ha pasado por dos reválidas, la primera en 2014, y la segunda en 2018. En ellas, «vienen evaluadores de otros países y determinan si debe seguir siendo geoparque o no». Ahora,Barriuso presume de que «el Geoparque está consolidado y tiene una trayectoria relativamente larga». Por eso, han decidido ampliar su campo de trabajo.

«Creemos que la Prehistoria va a ser un campo importante para nosotros». Hasta ahora, la geología y el Flysch han estado en el centro de todas las investigaciones. Así, «ya tienen una dinámica, tanto de investigación como de conservación; estos campos ya están bastante establecidos», subraya la gerente. No obstante, «hay zonas todavía por desarrollar, y la Prehistoria es un tema muy importante en el Geoparque».

Por eso, en los próximos años, prevén enfocar su investigación hacia ese campo. El objetivo es desarrollar la Prehistoria «desde el punto de vista de la investiga- ción y la difusión. Y poner en marcha proyectos educativos y turísticos que giren en torno a ella».

Pero ese no es el único proyecto que tienen abierto. «La cultura marítima tiene gran transcendencia en el Geoparque», porque aun-que lo principal sea la geología, «el patrimonio natural y cultural son componentes muy importantes». A ello se le suma que los tres municipios son costeros y «tienen una historia marítima, que aun-
que sea muy distinta entre los tres,es muy potente», añade.

Todo el conocimiento adquirido lo muestran en los numerosos congresos, reuniones científicas e iniciativas que celebran durante el año. Y este no iba a ser diferente. Aunque la irrupción de la Covid-19 ha suspendido los actos del décimo aniversario, «seguimos con la esperanza de poder celebrar el del 1 de octubre». «Durante tres fines de semana, queremos hacer una actuación con embarcaciones antiguas, ymostrar la vinculación del territorio con el mar», concluye.
 


 # Denon eskaparatea
 ## Amaia Resende
 ## Donostia. 2018/12/04

Hilaren 12an jokatuko du Euskal Selekzioak Venezuelaren aurkako norgehiagoka. Lehen lerroan dagoen gaia da: merezi duela, ez duela merezi, futbol talde batek ematen diogun garrantzia duela... abertzaletasunarekin lotu du gaiari buruz hitz egin duen orok.

Selekzioak jokatu zuen azkeneko partida duela 2 urte izan zen San Mamesen. Askoren ustez, Eusko Jaurlaritzako Kirol Saila eta Euskadiko Kirol Federazioa barne, porrota izan zen ikusle gutxi gerturatu baitziren bertara. 13.000 futbol zale edo abertzale besterik ez. Kirol porrota izan zen edo agian abertzaletasunaren gainbeheraren irudikapena?

Zale askok uko egin zion egun hartan bertaratzeari Euskal Selekzioa egunero babestu eta sustatu behar den taldea dela esanez. Independentista sutsuenek egunero borroka egiten ez dutenen aurkako argumentuaren antzekoa ez al da?

Euskal Herriaren berezko selekzioa ofizialtasun osoz jorratu beharreko gaia da, izan ere, bai, ematen zaion garrantzia du. Eta futbol talde batek ez du inoren abertzaletasuna areagotuko, ez zara abertzaleagoa Euskal Selekzioko partidara joateagatik edo ez joateagatik; egia esan, futbolak bost axola. Baina herriaren taldea da eta herria zapalduta dago, eta futbola mundu mailan egun ia politika baino interesgarriagoa suertatzen da komunikabideetan. Eskaparate bikaina da, eta eskaparate horretan mezu garbia idatzi beharra dago: taldea defendatzen den bezala defendatzen da herria.

Hala ere, Gorka Bereziartuak esandakoa azpimarratzekoa da: “M.E.K.A.G.U.E.N. selekzioa” aurkeztu zuenean, arrazoi handiarekin, esan zuen ez dagoela sortu nahi den subjektu politikoa definitzeko arazoak izan dituen mugimendu independentistarik. Izan ere, autodeterminazioaren borrokan badaude eztabaida ugari, buru hainbat iritzi. Baina orain artean azaldu ez dena eta zuk seguruenik nabaritu ez duzuna, ezinbesteko ezaugarri baldintza
gabekoa da. Sortuta dagoen baina legez onartuta ez dagoen subjektu politikoak izena ez du futbol taldearen araberakoa izango, ez du halako garrantzirik. Berdintasunak, aldiz, badu halako garrantzia.

Hitz hauetan guztietan ez da agertu ez emakume ez gizon hitza, hala eta guztiz ere jakina da zein talde izan den mintzagai, kirolean, bizitzako beste arloetan bezala, gizonezkoak baitira lehenetsita dauden protagonistak. Gizonezkoen taldeko partaideren baten izena jakitea ez da zaila, nahiz eta gaiak interesik ez piztu; baina nekez topatzen da emakumeen selekzioaz gizonezko taldeari buruz adina dakien pertsonarik.

Euskal Selekzioa ordezkaria bada, eta eskaparatea aprobetxatu behar bada, bi selekzioak izan behar dira protagonista, ordezkapena osoa izan behar baita. Euskaldunak gizonezko, emakumezko, generorik gabekoak eta abar ere badira. Hainbesteko garrantzia eman behar bazaio futboleko selekzioari, hain lotuta badoa abertzaletasunarekin, independentziaren aldeko aldarrikapena bada, zergatik erabili gizonezkoen taldea soilik?

Egia da emakumezkoen kirolak ez duela hainbesteko oihartzunik, baina hemen ere ez bazaio ematen, kanpotik ikusten dutenek are eta gutxiago hartuko dute kontuan. Berdintasuna behar da eta berdintasunetik borrokatu behar da; Euskal Herria zapalduta dagoela aldarrikatu, baina bertan zapalkuntzarik ezin da pairatu. Opresio bakarraren aurka joan behar da eta herriaren txikitasuna indarrez defendatu; eta indar hori denena da, ez dauka generorik.

Beraz, hausnarketa bat beharrezkoa da, zeren aurka eta nola borrokatu nahi den hausnartu behar da. Euskal Selekzioaren esanahia abertzalea bada, berdinzalea izan dadila aurretik. Euskal Herria ezin da emakumea baztertzen duen herria izan, baztertutako herria izanik, herria baztertuko lukeelako.

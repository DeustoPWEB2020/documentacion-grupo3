# Investigación de usuarios

## Análisis

<!--
    Descripción del objetivo principal de vuestra investigación de usuarios: ¿qué hipótesis os disponéis a comprobar/refutar?

    Definición y justificación de las preguntas incluidas en el cuestionario, personas a las que lo habéis distribuido etc.
-->

Erabiltzaileen ikerketa egiteko, __inkesta__ bat egitea interesgarria dela pentsatu genuen. Horren bitartez, Euskal Autonomia Erkidegoko gizarteak __bake eta bizikidetza prozesuari__ buruz duen informazio eta iritzia jakin nahi izan dugu, baita beren interesak zeintzuk diren ere. 

Horretarako, inkesta zenbait ataletan banatu dugu. Lehen atalean galdera __demografikoak__ egin ditugu, gizarte osoari bideratutako webgunea sortu nahi dugunez, adin eta lurralde guztietako pertsonek erantzun dutela bermatzeko. Bigarren atalean, bake eta bizikidetza prozesuari buruzko gaiak egin ditugu. Horren bidez, gaiari buruz duten __informazio maila__ jakin nahi izan dugu, baita __politikarekin duten harremana__ ere. Hirugarren atalean, ETAren jardunari buruz duten jakituria eta hari buruz hitz egiten duten aztertu dugu. Azken atalean, __ideologia ezberdineko harremanak__ izatea eta edozein gairi buruz hitz egitea posible den galdetu dugu.

## Respuestas

<!--
    Respuestas obtenidas en vuestro cuestionario.
-->

61 erantzun jaso ditugu. Inkesta adin guztietako jendeak erantzun du. Erantzule gehienak (%72,1) 18 eta 25 urte bitarteko taldean pilatu dira. Hala ere, 56 eta 65 urte bitarteko jende nahikoa izan dugu, %11,5. Jatorrizko lurraldeari dagokionez, erantzule kopuru handiena gipuzkoarra izan da, %95,1 bertakoa izanik. Beste guztiak Arabakoak dira, beraz, ez dugu Bizkaiko erantzulerik izan. 

Erantzuleen %80,3k bake eta bizikidetza prozesuari buruzko informazioa bilatzen du. Batez ere, telebistan (47 pertsona), interneten (39 pertsona), sare sozialetan (37) eta ahoz aho (34 pertsona) bilatzen dute informazioa. Hala ere, Eusko Jaurlaritzak __bake prozesua sustatzeko sortu dituen programak ezezagunak__ dira gizartearen zati handi batentzat (%55,7). Beraz, esan daiteke, euskal gizarteak prozesuari buruz hitz egiteko interesa baduela. 
ETA eta GAL dira erantzuleek gehien ezagutzen dituzten taldeak. Bestalde, __badaude beste zenbait talde hain ezagunak ez direnak__, esaterako, Comandos Autónomos Anticapitalistas (28 pertsonak soilik ezagutzen dute), Triple A (22 pertsonak soilik ezagutzen dute) eta Grupos Armados Españoles (28 pertsonak). Hori horrela, hainbat erantzulek zerrendaz gain ezagutzen dituzten taldeen izenak gehitu dituzte. 
Aurretik aipatu bezala, gizarteak politikarekin duen harremana jakin nahi izan dugu. Horregatik, talde edo alderdiren batean militatzen duten galdetu dugu. 62 pertsonatik, %93,4k ez du inon militatzen. Soilik __bi pertsonak__ aipatu dute talderen baten kideak direla. Lehena Ezker Abertzalearen barne dago, eta bigarrena Euskal Herriko Karlista Alderdiaren kidea da. Beste bi pertsonek, hala ere, ez dute galdera erantzun nahi izan. 
ETAren jardunari buruz edukitzen diren elkarrizketak ere izan dira hizpide galdetegian. Horretarako, zenbait eremu sozial banandu ditugu, haien artean ezberdintasunik dagoen jakiteko: norbanakoa, familia giroa eta lagunartea. Eremu horietan 1etik (ezer ez) 5erako (asko) eskala batean definitu behar zuten gai hau lantzeko maiztasuna.
Norbanakoen artean, informazioa bilatzeko galderari 3 eta 4 emaitzen artean erantzun du gehiengoak. %29,5 (18 pertsona) 4 aukeratu dute, eta %27,9k (17 pertsona) 3a. Eskalaren aukera altuena 10 pertsonek aukeratu dute (%16,4k). Emaitza txikienei erreparatuz, %6,6k (4 pertsona) aukeratu dute 1a, eta %19,7k (12 pertsona) 2a.
Familiari dagokionez, 4 eta 5 erantzunen artean egon da erantzuleen erdia baino gehiago, %54,1 hain zuzen. Zehazki, %36,1 (22 pertsona) izan dira 4 aukeratu dutenak, eta %18 (11 pertsona), aldiz, 5 aukeratu dutenak. Eskalaren erdialdetik beherako eranztule gehienak erdian kokatu dira %24,6 (15 pertsona). Gainontzekoak 1 eta 2 emaitzak hautatu dituzte, 1 %8,2k (5 pertsona) eta 2 %13,1k (8 pertsona).
Lagunartean erdigunean kokatu da erantzunen gehiengoa. %34.4k (21 pertsona) 3 aukeratu dute. 18 pertsona izan dira 4-5 erantzunen artean ibili direnak, %24,6k hautatu dute 4a eta %4,9k 5a. Azkenik, %21,3k (13 pertsona) 2an kokatu dira, eta %14.8 (9 pertsona) 1ean. 
Bizikidetzaren atal nagusietako bat dira ETAko presoak. Hori horrela, hauek izendatzeko moduak galdetu ditugu galdetegian. Kasu batzuetan errepikatu arren, emaitza anitzak daude:

Izendapena | Kopurua
------------|----------
Preso politiko | 17
Presoak | 9
Ez dakit | 8
Euskal Preso Politikoak | 5
EUskal Presoak | 5
Terroristak | 5
Etakide | 4
Hiltzaileak | 3
Gehiegikeria polizialen menpeko | 1
Zapaltzaileen ondorioa | 1
Hiltzaile politikoak eta eskubideak urratu zaizkien pertsonak | 1
Euskadiren askatasunagatik bizitza eman duten pertsonak | 1
Radikalak | 1

Presoen dispertsio egoerari buruzko jakinduria ere neurtu du galdetegiak. Berriro 1etik 5erako eskalan, dispertsio politikari buruzko ezagutza neurtu dugu. Ia erantzuleen erdiak %41k (25 pertsona) 4ean kokatu dira. 5a hautatu dutenak %19,7 (12 pertsona) izan dira. Hortaz, __gutxiengoa izan da erditik behera kokatu den erantzule kopurua__: %14,8 (9 pertsona)  3, %4,9 (3 pertsona) 2 eta %19,7 (12 pertsona) 1.
Bizikidetza eta harremanak izan dira landutako azken atalak. Beste ideologia bateko pertsonekin harremanik duten galdetu ostean, %90,2k baizekoa eman du, eta gainontzekoek (%9,8) ED/EE erantzuna hautatu dute. Bigarren horiei noizbait harremanik edukiko luketen galdetu ostean, 4k berriro ED/EE aukeratu dute, eta 2k ezezkoa. 
Amaitzeko, kalean gai hauei buruz hitz egiteko askatasuna dagoen baloratzeko eskatu genien erantzuleei. 1etik (ezer ez) 5erako (asko) eskalan, honakoak izan ziren jasotako emaitzak: 1 %13,1 (8 pertsona), 2 %27,9 (17 pertsona), 3 %44,3 (27 pertsona), 4 %13,1 (8 pertsona), 5 %1,6 (Pertsona 1).


## Conclusiones

<!--
    Interpretación o conclusiones extraídas de las respuestas obtenidas a vuestro cuestionario.
-->

Jasotako erantzunak aztertu ostean, ikusi dugu Gipuzkoa eta Arabako pertsonei (beraiek erantzun baitiote galdetegiari) gaia ez zaiela ezezaguna egiten. Aurretik genituen susmoak baieztatuz, __interesa sortzen duen gaia__ dela ikusi dugu, baita informazio eskaera eta beharra dagoela, batez ere gazteen parte-hartzearekin. Izan ere, gaiari buruz informazioa bilatzen dela argi geratu den arren, bizikidetza eta bake prozesuaren aurrerapen politikoez ez dakite hainbeste. Hala ere, dispertsio politikaren inguruan jakintza handiagoa dela ikusi dugu, beraz, gaur egun gatazkak utzi duen arrastoaren inguruan interesa handia da.
Eguneroko konbertsazioetan orokorrean presente dagoen hizpidea da gure webgunean jorratuko dugun gaia, familian batez ere baina lagunartean ere __gai ohikoa da__ pertsona askorentzat. 
Bestalde, bizikidetzaren eta harremanaren inguruan jasotako erantzunak ere onuragarriak izan dira guretzat, izan ere, __aniztasun ideologikoa gizarteratuta dagoela__ ikusi dugu eta erantzuleentzat, orokorrean, ez da arazo bat harremanak eraikitzerakoan. Horri gaiaren inguruan askatasunez hitz egitea oraindik 1etik 5erako eskalan 2-3 mailetan kokatzea gehituz, gure proiektua aproposa dela ondoriozta dezakegu. 
Erantzun hauek jendearen __interesa eta informatzeko nahia eta beharra__ azaleratu dituzte, gaur egun egunerokotasunean ohiko gaia baita, eta gainera, espazio publikoan oraindik oztopoak aurkitzen dituzte erantzuleek. Horregatik, gure weba behar hauek asetzeko modu egokia dela deritzogu: informazioa bildu eta helaraziko dugu, gazteen ikuspuntua jorratuko dugu, interesa dagoelako eta beharrezkoa delako eta gaiaren inguruan ikasi eta hitz egiteko gunea sor daiteke. Informazioarekin jendea hezten bada, gero eta modu naturalagoan eta ziurragoan hitz egingo du euskal jendeak eta gure lekuak hori bermatuko du.
Beraz, emaitza hauek, onuragarriak izateaz gain, gure xedea nola lortu jakiten lagunduko digute. 
